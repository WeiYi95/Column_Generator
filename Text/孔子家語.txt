興于獸而君子大之取其得食而相呼若以鳥獸之名-嫌之固不可行也孔子謂子路曰君子而强氣則不得-其死小人而强氣則刑戮薦臻豳詩曰迨天之未隂雨-徹彼桑土綢繆牖户[迨及也徹剥也桑土桑根也鴟鴞/天未雨剥取桑根以纒綿其牖户]-[喻我國家積累之功/乃難成之若此也]今汝下民或敢侮余[今者周公時/言我先祖致]-[此大功至艱而下民敢侵侮我周道謂管/蔡之亂不可不遏絶之以存周室者也]孔子曰能治-國家之如此雖欲侮之豈可得乎周自后稷積行累功-以有爵土公劉重之以仁及至大王亶父敦以德讓其